Весняне загострення: UAC-0006 активізувало кібератаки

21.05.2024


ШПЗ

Загальна інформація

Урядовою командою реагування на компютерні надзвичайні події України CERT-UA, починаючи з 20 травня 2024 року відмічається значна активізація фінансово мотивованого угрупування UAC-0006.

Станом на 21.05.2024 зловмисниками проведено щонайменше дві кампанії по розповсюдженню шкідливого програмного забезпечення SMOKELOADER. При цьому, електронні листи містять ZIP-архів в якому можуть знаходитися:

.IMG-файл, що містить EXE-файли
.ACCDB-документи (Microsoft Access) з макросами, що забезпечують виконання PowerShell-команди для завантаження і запуску EXE-файлу
Як і раніше після успішного первинного ураження на ЕОМ довантажуються шкідливі програми TALESHOT, RMS та інші.

На поточний момент бот-мережа нараховує декілька сотень уражених комп'ютерів. Найближчим часом слід очікувати поновлення шахрайства з використанням систем дистанційного банківського обслуговування.

Керівникам підприємств радимо невідкладно звернути увагу на необхідність підвищення безпеки автоматизованих робочих місць бухгалтерів, ініціювавши перевірку наданих індикаторів компрометації та забезпечити застосування необхідних політик та механізмів захисту.